## Tugiisikuteenus
Varjupaigas töötab kaks tugiisikut, kes osutavad Tartu linna abivajavatele
isikutele ja peredele tugiisikuteenust.

Tugiisikuteenuse eesmärk on toetada iseseisvat toimetulekut olukordades, kus isik
vajab sotsiaalsete, majanduslike, psühholoogiliste või tervislike probleemide
tõttu oma kohustuste täitmisel ja õiguste kasutamisel olulisel määral kõrvalabi.
Isikut juhendatakse ja motiveeritakse ning arendatakse tema iseseisvust ja
omavastutusvõimet.

#### Kuidas tugiisikuteenust saada?
Teenuse saamiseks tuleb esitada avaldus piirkonna sotsiaaltöö spetsialistile,
kes inimese vajadusi kaardistades otsustab tugiisikuteenuse vajaduse üle.
Tugiisikuteenusele suunatakse abivajadusest sõltuvalt, alates kolmest kuust
kuni ühe aastani.

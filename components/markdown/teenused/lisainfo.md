# Ööbimiskohtade lisainfo
Teenuse saajal on võimalik viibida ööbimiseks ettenähtud ruumides 1. aprillist kuni 30. septembrini kella 19.00 - 8.00. 1. oktoobrist - 31. märtsini on võimalik ruumides viibida 18.00 - 8.00. Hommikul tuleb ööbimiskohalt lahkuda kell 8.00 (v.a. nädalavahetustel).

Päevasel ajal on peavarjuta jäänud inimestel võimalik viibida päevakeskuses, kus neil on võimalik kasutada duširuumi, kööki ja puhkeruumi. Samuti on tööpäevadel võimalik pöörduda sotsiaaltöötaja poole, kes nõustab sotsiaalsetel teemadel ja abistab ametlikes asjaajamistes. Varjupaiga eesmärgiks on ajutise peavarju teenuse osutamine ja varjupaigas viibivatele inimestele turvalisuse ja pesemisvõimaluse tagamine ning võimalusel toidu- ja  riideabi andmine.

Teenuse saajal on võimalik viibida päevakeskuse ruumides 1. aprillist kuni 30. septembrini kella 8.00-19.00. 1. oktoobrist - 31. märtsini on võimalik ruumides viibida 8.00-18.00.
